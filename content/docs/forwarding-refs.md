---
id: forwarding-refs
title: Перенаправлення рефів
permalink: docs/forwarding-refs.html
---

Перенаправлення рефів — це техніка для автоматичної передачі [рефа](/docs/refs-and-the-dom.html) від компонента до одного із його дітей. Для більшості компонентів, зазвичай, вона не є необхідною. Тим не менше, може бути корисною в деяких випадках, особливо якщо ви пишете бібліотеку. Давайте розглянемо найбільш поширені сценарії.

## Перенаправлення рефів у DOM-компоненти {#forwarding-refs-to-dom-components}

Розглянемо компонент `FancyButton`, який рендерить нативний DOM-елемент `button`:
`embed:forwarding-refs/fancy-button-simple.js`

React-компоненти приховують деталі своєї реалізації та результат рендеренгу. Також іншим компонентам, які використовують `FancyButton`, **зазвичай не потрібен** [доступ до рефа](/docs/refs-and-the-dom.html) його внутрішньому DOM-елементу `button`. І це добре тим, що це запобігає надмірній залежності компонентів від структури DOM-у один одного.

Хоча, така інкапсуляція є бажаною для компонентів, які описують певну закінчену частину додатка, наприклад, `FeedStory` або `Comment`, це може бути незручним для часто перевикористовуваних "дрібних" компонентів, таких як `FancyButton` та `MyTextInput`. Ці компоненти використовуються в додатку подібно до звичайних DOM `button` чи `input` і доступ до їхніх DOM-вузлів може бути необхідним для управління фокусом, виділенням або анімацією.

**Перенаправлення рефів дає можливість певному компоненту взяти отриманий реф і передати його далі (іншими словами "перенаправити") до дочірнього компонента.**

У прикладі нижче, `FancyButton` використовує `React.forwardRef`, щоб отримати переданий йому `ref` і перенаправити його в DOM `button`, який він рендерить:

`embed:forwarding-refs/fancy-button-simple-ref.js`

Таким чином, компоненти, що використовують `FancyButton` можуть отримати реф внутрішнього DOM-вузла `button` і якщо потрібно, мати доступ до DOM `button` подібно до того, якби він використовувався напряму.

Розглянемо цей приклад покроково:

1. Ми створюємо [React-реф](/docs/refs-and-the-dom.html), викликаючи `React.createRef` і записуєм його у змінну `ref`.
1. Ми передаємо наш `ref` у `<FancyButton ref={ref}>`, вказуючи його як JSX-атрибут.
1. React передає `ref` у функцію `(props, ref) => ...` всередині `forwardRef` другим аргументом.
1. Ми перенаправляєм аргумент `ref` далі у `<button ref={ref}>`, вказуючи його як JSX-атрибут.
1. Після прив'язки рефа, `ref.current` буде вказувати на DOM-вузол `<button>`.

>Примітка
>
>Другий аргумент `ref` існує тільки тоді, коли ви визначаєте компонент як виклик функції `React.forwardRef`. Звичайні функціональні або класові компоненти не отримують `ref` у якості аргумента чи пропса.
>
>Перенаправлення рефів не обмежуються DOM-компонентами. Ви також можете перенаправити реф у екземпляр класового компонента.

## Примітка для розробників бібліотек компонентів {#note-for-component-library-maintainers}

**Коли ви починаєте використовувати `forwardRef` у бібліотеці компонентів, ви повинні вважати це як несумісну зміну і випустити нову мажорну версію.** Причина цього в тому, що, швидше за все, компонент буде мати замітно іншу поведінку (наприклад: зміниться тип експортованих даних і елемент, до якого прив'язаний реф), в результаті чого додатки та інші бібліотеки, що покладаються на стару поведінку, перестануть працювати.

З цієї ж причини ми не рекомендуємо викликати `React.forwardRef` умовно (тобто перевіряючи чи функція існує). Це змінить поведінку вашої бібліотеки і додатки ваших користувачів можуть перестати працювати при оновленні версії React.

## Перенаправлення рефів у компоненти вищого порядку {#forwarding-refs-in-higher-order-components}

Ця техніка також може бути особливо корисною у [компонентах вищого порядку](/docs/higher-order-components.html) (ще відомі, як КВП або англ. — HOC). Давайте почнемо з прикладу КВП, який виводить пропси компонента в консоль:
`embed:forwarding-refs/log-props-before.js`

КВП "logProps" передає всі `props` до компонента, який він обгортає, так що результат рендеру буде такий самий. Наприклад, ми можемо використати цей КВП, щоб вивести усі пропси передані в наш компонент `FancyButton`:
`embed:forwarding-refs/fancy-button.js`

Щодо прикладу вище є одне застереження: тут рефи не будуть передаватись. Це тому, що `ref` не є пропом. React опрацьовує `ref` по-іншому, подібно до `key`. Якщо ви додасте реф до КВП, реф буде вказувати на зовнішній компонент-контейнер, а не на обгорнутий компонент.

Це означає, що рефи призначені для компонента `FancyButton` насправді будуть прив'язані до компонента `LogProps`:
`embed:forwarding-refs/fancy-button-ref.js`

На щастя, ми можемо явно перенаправити реф до внутрішнього компонента `FancyButton`, використовуючи `React.forwardRef` API. `React.forwardRef` приймає функцію рендеринга, яка отримує параметри `props` і `ref` та повертає React-вузол. Наприклад:
`embed:forwarding-refs/log-props-after.js`

## Відображення іншого імені в DevTools {#displaying-a-custom-name-in-devtools}

`React.forwardRef` отримує фукнцію рендерингу. React DevTools використовує цю функцію, щоб визначити, як відображати компонент перенаправлення рефа.

Наприклад, наступний компонент буде відображатись в DevTools, як "*ForwardRef*":

`embed:forwarding-refs/wrapped-component.js`

Якщо надати ім'я функції рендеринга, то воно з'явиться у назві компонента в DevTools (наприклад, "*ForwardRef(myFunction)*"):

`embed:forwarding-refs/wrapped-component-with-function-name.js`

Ви можете навіть додати властивість до функції `displayName` і вказати в ній, який саме компонент обгорнутий.

`embed:forwarding-refs/customized-display-name.js`
